11 ’ PRAEFATIO.

logus, nulla in fine moralis exhortatio, Christi vel Trinitatis laude terminata : qui mos tamen perpe-
tuus est Chrysostomi in concionibus. Imo vero etsi multa sint quae concionanti et coetum alloquenti
competere videantur, etsi multa afferantur ex Scriptura, quae ad persuadendum maxime valeant, hic
tamen non habentur tales ἀποστροφαὶ, quales conspicimus in Expositionibus in Psalmos. Quamobrem
difficile crediderim haec in coetu populi vel dicta vel lecta fuisse.

Aliud item quaerendum incumbit, nempe Antiochiaene au Constantinopoli hunc commentarium
chrysostomus ediderit, qua de re audiendus Tillemontius, p. 90. α Hoc opus. n inquit ille, α Chry·
sostomi esse nemo non existimat, atque elegantiae specimina prae se fert non vulgaria. De imperio autem
Romano quaedam hic habentur, p. 24, ejus statui tempore Chrysostomi congruentia; maxime vero si
spectes eaquae annum 577 praecesserunt. Illud vero operis vel in solitudine, vel cum diaconus esset,
fortasse emiserit. Nam ex quo tempore presbyter fuit, non videtur sat otii et spatii habuisse, ut tanto
edendo operi manum admoveret. ι) Hanc Tillemontii conjecturam libenter admiserim : certe commode
potest susceptum hujusce Commentarii opus in illa tempora rejici, cum nondum coepto concionandi
officio, operam poneret in exercitatione dicendi. Hic frequentia contra J udaeos argumenta, unde Chri-
stianis contra J udaeos tum frequentes fuisse velitationes arguitur z ex iis praecipue, quae dicuntur cap. 1 ,
p. 24, et per totum caput secundum. Hae porro contra J udaeos pugnae Antiochiae frequentes eraut, ut
videas non modo iu Homiliis octo contra Judaeos T. 1, sed etiam passim in eliis Antiochiae habitis; id
quod non perinde advertitur in Constantinopolitanis homiliis. Alioquin'autem tot implicatus negotiis
Chrysostomus, cum episcopus constantinopolitanus esset tauta, incumbente rerum praecipuarum solli-
citudine, non sat otii habuise videtur, ut tantum commentarium aggrederetur. Non deerunt fortasse
qui dicant ipsum cum exilii otio frueretur hanc suscepisse operam ε sed haec omnia ineerta sunt, nee
nisi augurando proferri possunt.

Cur autem imperfectum opus remanserit, quis vel conjectura assequi possit? Quae supersunt autem
ad medium tantum capit1s octavi pertingunt. Ubi animadvertas velim, illam in capita divisionem, quae
in hisce Commentariis observatur, a quodam nupero, secundum divisionem hodiernae Vulgatae nostrae
invectam fuisse. Priscis enim temporibus, apud Graecos maxime, aliae diversaeque obtinebant in capita
divisiones. commentarium vero numquam a Chrysostomo perfectum absolutumque fuisse arbitror: sed
cum animo perficiendi caepisset, ingruentibus negotiis alio fortasse abductus fuerit.

Interpretationem porro Latinam Godefridi Tilmanni‚ utpote παραφραστικῶς adornatam, ac verbis
inutilibus redundantem, rejecimus, novamque paravimus. Certe is cum ratione pugnare videtur, qui
chrysostomum, quo nullus in dicendo locupletior, ita de Graecis in Latinum convertit, ut nova adhuc
iu interpretatione verborum redundantia compareat.

Ad Humilias in Oziam et de Seraphinis nihil novi proferendum babemus, sed satis sunt eaquae
diximus in Monito‚ p. 95. Nec quidpiam suppetit circa duas sequentes homilias addendum iis, qun
in Monitis singularum ibidem narravimus :idipsumque dicimus de duabus Homiliis de Pmphetiarum
obscuritate.

commentarium in Danielem non sine aliquo scrupulo inter germane ,loannis nostri opera locavi-
mus. Dictio certe Chrysostomi est3 genus interpretandi a Chrysostomi more non disoedit t sed tam
compendiosam narrationem in sancti doctoris operibus vix reperias; non solet quippe ille ita jejune, et
exiliter⁴ disserere. Quamobrem dicamus oportet cum Gotelerio et Tillemontio‚ opus a chrysostomo
tentatum, non absolutum fuisse. Neque tamen talem esse hanc nostram opinionem puto, ut adimere
omnem adversam suspicionem possit.

In duas vero sequentes homilias, quas nonita pridem ex Manuscriptis eruerat v. cl. Benzelius,
quantum satis erat diximus in Monitis. Hoc unum addere libet, nos priorem, quae inter praesnutis-
simas numeranda, edidisse ad fidem Ottoboniani Codicis, unde ego exscripsi Roma, qui Codex longe
accuratior est AnglicanO, quo usus est Benzelius.

Quod spectat autem Homiliam contra Circenses ludos et theatra, qua pulchrior altera non est iu
Chrysostomi scriptis, quamque nuuc primum a nobis erutam publicavimus, quid sentiremus, quid de
anno, imo de die qua habita fuerit statuendum putaremus, abunde diximus in Monito adeamdem.
Verum quia δεύτεραι φροντίδες σοφώτεραι, novam eamque gravissimam difficultatem cirea tempus et
diem habitae concionis cx ipsis Chrysostomi verbis oriri deprehendimus, qua de re jam nobis agen-
dum incumbit. ¹


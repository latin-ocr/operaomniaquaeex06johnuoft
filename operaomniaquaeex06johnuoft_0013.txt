PRAEFATlO. V

Synopseos Codicem exstare Lugduni Batavorum in bibliotheca , quae olim Isaaci Vossii * suerat,
virum doctissimum Abrahamum Gmnovium rogavi ut mihi eorum quae in Manuscripto nostro
deerant copiam faceret, annotatis diligentissime iis quae Manuscriptus noster contineret. Ille autem
vir eniditus et humanissimus, ea omnia quae in nostro Codice desiderabantur, diligenter exscri-
psit, nt transmitteret mihi ; cum autem‘is cui apographum suum dederat mihi transmittendum,
summa usus negligentia, illud amisisset, et pessum dedisset, eamdem iterum vir ille, non sat a me
laudandus, euram, eumdem laborem suscepit, perfecit atque misit, cui ego immortales habeo gratias.
Synopsin igitur ex hisce duobus Codicibus exceptam edidi ε ipsique Diatribam praemisi, in qua plu-
ribus probavi Chrysostomi notas et indicia multa in illa haberi quae ejus γνήσιον esse opus suaderent :
neque tamen calculum omnino ea de retuli, sed ut par erat, me eruditorum ea de re sententiam ex-
spectare professus snm, ut non meo tantum, sed literatorum per orbem judicio opus chrysostomo
assereretur. .

Argumenta porro ad eam rem bene multa protuli; sed aliud superest non omittendum, ac vel ea de
causa proferendum qnod aliquid singularitatis prae se ferat.1n fine Prooemii ad Synopsin librorum Novi
Testamenti enumerationem sic orditur chrysostomus :Sunt autem Novi Testamenti libri Epistolae
quatuordecim Pauli, quatuor Evangelia, duo discipulorum Christi Ioannis et Matthaei, duo
autem Lucoe et Marci, quorum alius Petri, alius Pauli discipulus fuit. Et sic catalogum ad finem
usque prosequitur. Itaque librorum Novi Testamenti recensionem parans, ab Epistolis Pauli orditur,
e't post Epistolas illas Evangelia numerat, contra quam in aliis omnibus etiam antiquissimis Scriptu rae
sacrae catalogis observabatur :siquidem hic ordo ubique comparet, ut primum quatuor Evangelia,
hinc Actus apostolorum, postea Epistolae Pauli, demum Epistolae, quas catholicas appellabant, nume-
rentur. Licet enim Scripturae omnes paris sint auctoritatis, paremque fidem exigant, utpote quae Spiri-
tum sanctum primum habeant auctorem, aliquis tamen ordo in libris sacris enumerandis a principio
constitutus est. Verum Chrysostomus ita Paulum amabat, ut ipse non semel in scriptis suis testificatur,
ut quavis minima data occasione, si Paulus concionanti sese offerret, si semel ille Pauli mentionem sace-
ret, non posset ulteriusa Paulo discedere : ait enim ipse infra, p. 149, cum inter concionandum Pau—
lum attulerat, ulterius relinquere non posse, et a proposito argumento abduci. Tali igitur modo erga
Paulum affectus chrysostomus quatuordecim Epistulas Pauli ante quatuor Evangelia posuit, neque hic
tantum, sed etiam capite secundo in Isaiam, p. 18, sic ait : Non enim quemadmodum Pauli Epi-
stoloe et Evangelia in unum collecta sunt, ita et prophetioe : sed, quod dixi, diversis tempori-
bus. Neque tamen ideo putandum est Joannem nostrum Epistolas Pauli Evangeliis praeposuisse, sed
parum interesse putabat, utra prima ponerentur, quoniam, ut jam dixi, omnia sciebat ex eodem
Spiritu promanavisse.

Ad opuscula sequentia satis sunt ea quae in Monitis praefati sumus. Unum restat admonendum,
nempe dixisse nos in Monito ad Homiliam de legislatore, ᾇπανθίσματα sive Florilegia in fine hujusce
Tomi edenda a nobis esse. Id scilicet initio decreveramus. Verum postea cum advenissemus fore ut in

nimiam molem cresceret hic Tomus, si F lorilegia in fine ederemus, illa in alium Tomum cudenda
misimus.

'³ [« Pertinet ad magnum numerum Codd. qui ex bibliotheca Is. Vossii Bibliothecae Lugduno-Batavrc

acoesserupt. Recensetur inter Codices Graecos N‘3 48, p. 393.» Voorst Joan. Chrys. selecta, vol. 2, p. ⁴85,
not. ⁴74.

